---
seotitle:  Vedugn Sommarlust i Kristianstad en recension från Margherita.se
title: Vedugn Sommarlust i Kristianstad
description: Vedugn Sommarlust i Kristianstad hade en god pizza, men det fanns goda möjligheter till förbättring med enkla medel. Men ett bra val för bra pris.
author: Oliver
type: post
updated: 2021-09-05T07:00:00+00:00
headerimage:
sitemap:
  lastmod: 2021-09-05T07:00:00+00:00
url: /vedugn-sommarlust-kristianstad/
tags:
  - osby
  - svensk
---

När jag först skulle beställa en Margherita från Vedugn Sommarlust i Kristianstad, bara namnet gav ju en del förhoppningar, så hade jag höga förhoppningar. De skriver på sin hemsida att det är vedugnsbakade pizzor, och bilderna visar fina pizzor bland annat med basilika.

Vi börjar alltså tämligen bra, tyvärr så blev det inte riktigt så som jag hade hoppats när jag väl öppnade kartongen. Tro det eller ej så hade de glömt basilika på pizzan. Jag hoppas åtminstone att de hade glömt den, även om det borde vara en dödlig synd att glömma en så pass viktig ingrediens.

Däremot så hade de ju en bra ost, en bra botten även om den kanske var lite i det tjockaste laget. För att få den optimala ration mellan tomatsås, ost och basilika så behövs det en tunnare botten än vad som erbjöds.

## Genomgång av pizzan

Men vi tar lite i taget tänker jag. Vi börjar med botten: Jag gillade själva degen, men den var som sagt lite tjock. Det var dessutom rätt gott med lite ”karaktär” i form av lite hint av bränd fläck på kanten.

Går vi sedan upp till tomatsåsen, den var god. Men den saknade kanske lite sting, den var lite för plain för att vara något speciellt. Kanske att det kunde varit lite mer viktlök, eller chili i den för lite karaktär.

Vidare upp till osten, så hittar vi faktiskt mozzarella. Första pizzan av de jag provat hittills som har det. De har även hyvlad parmesan på, vilket inte är en del av en margherita, men det drar absolut inte ner betyget. För mer ost är väl aldrig fel?

Så vad hade jag då gett för betyg till pizzan? Då den saknar basilika så finns det ingen möjlighet att få högre än 2/5. Däremot så hade pizzan haft basilika så hade det varit 3/5.

Förhoppningsvis blir det en edit här när jag ätit därifrån en gång till.

## Vad kan Vedugn Sommarlust i Kristianstad då göra?

Vi kan börja med att inte glömma en så pass viktig ingrediens som basilika. Sen kan det vara en bra idé att ha något tunnare botten. Mer krisp gör en bättre pizza.
