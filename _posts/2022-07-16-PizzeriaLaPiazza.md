---
layout: post
seotitle:  Pizzeria La Piazza i Helsingör en recension från margherita.se
title: Pizzeria La Piazza i Helsingör
description:

author: Oliver
updated: 2022-07-16T07:00:00+00:00
headerimage:
sitemap:
  lastmod: 2022-07-16T07:00:00+00:00
url: /pizzeria-la-piazza-helsingor/
tags:
  - helsingör
  - italiensk
---

Under sommaren så blev det en tripp till Helsingör, en trevlig tripp som innebar både mycket god kaffe, alkohol, och fika. Men framförallt så blev jag väldigt överraskad av den ypperliga pizza som vi fick från Pizzeria La Piazza.

En härlig pizza som gjorde sig bättre med lite vin, men funkar precis lika bra med en riktigt bra öl. Pizzan i sig var inte speciellt flottig heller, något som onekligen blir vanligare och vanligare. För att få den lite fetare, och saftigare så hade man faktiskt hällt på en skvätt med olivolja efter bakningen. Och smaken blev inte sämre!

![LaPiazza](https://i.imgur.com/e0jJ4gz.jpg)

## Genomgång av pizzan

Vi börjar med en traditionella genomgången av vår pizza, som vi kan se på bilden ovan så är det en fin pizza som innehöll alla de ingredienser som jag förväntar mig på en riktig margherita. Vi har en trevlig botten som sedan får en ganska lagom dos av tomatsås vilken omsluts av både härlig mozzarella, och lite basilika.

Tyvärr så hittade jag inte denna pizzeria i Sverige, så det är väl kanske svårt att räkna in den bland mina recensioner egentligen. Men bland de jag testat de senaste åren så är detta den första som faktiskt har alla ingredienser. Utöver att de tre grundingredienserna är där, så har vi även en riktigt trevlig miljö både inne och utomhus att sitta på.

Betyg på Margherita: 4/5

## Förbättringspotential
Det var som sagt en riktigt god och fin pizza, finns såklart förbättringsmöjligheter som överallt. En pizza kan aldrig bli helt perfekt och den dagen jag hittar den perfekta pizzan så kommer jag sluta skriva om dem.

Bottnen kunde varit lite krispigare, och precis som de flesta andra så lite mer i såsen. Lite mer sting i smaken, något som får den att piffa till. Kan även kanske önska lite mer basilika, två blad är lite i det snålaste laget för en rätt stor pizza.

## Rekommendation
Är man i Helsingör så rekommenderar jag helt klart ett besök, jämför man dessutom med priserna i Sverige så får du betydligt mycket mer och godare till ett lägre pris än på kvarterspizzan i hemma i Sverige.

Jag tog till denna ett glas med husets vita vin, och det var såklart inte heller något dumt. Så är du på andra sidan sundet, ta dig en pizza på piazzan.
