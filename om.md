---
layout: page
title: Om margherita.se
permalink: /om/
---

Det är en sommardag, ugnen är uppvärmd och börjar närma sig 400 celsius. Din sedan två dagar jästa deg som blivit framtagen för en stund sedan är uttryckt och fått sig en lite smått kryddig tomatsås som har stått och gosat lite i kylskåpet även den och sedan varsamt spridits ut över bottnen. Den krämiga mozzarellan delas varsamt och sprids över den redan kärleksfulla blandningen innan den är redo att åka in i ugnen i under minuten. När den fantastiska doften av pizza sprider sig i omgivningen när pizzan nu är redo att få det sista tillskottet som kröner pizzan till kungen av de alla, nämligen ett knippe med färsk basilika. Gärna både i hela blad och lite som hackats upp för att verkligen sprida ut smaken till fulländning.

Låt oss säga att jag gillar en riktigt bra margherita. konungen av alla pizzasorter. Tyvärr är det väldigt få av våra pizzerior som lyckas att göra en riktigt bra sådan, men jag kommer för evigt att eftersöka den perfekta njutningen av perfektion som smälter i munnen med en elegans av smaker, ett härligt krisp i samråd med en kryddig efterton och en len krämighet.

Så som en litten hobby så är tanken att jag utan alla dessa integritetskränkande funktioner som vanliga bloggverktyg i grunden samlar in lägga upp lite recensioner på de margheritas som jag prövar. Både för andra att läsa innan de hittar sin nya pizzeria, eller för mig själv att komma ihåg vart jag vill eller inte gå när minnet sviker.

### Vem är jag?
Jag, författaren eller den jäveln som gnäller över innehållet i en pizza, heter Oliver är väl lite av en nörd som inte riktigt klarar av att göra något halvhjärtat. Pizza är en evig passion, precis som många otroligt många andra nördiga ämnen, och även om jag inte på något sätt försöker göra det professionellt så är det alltid roligt att höra om någon hittat en bra pizza efter ett tips. Såfall kan man alltid höra av sig till mig på twitter, där jag nickar "lyzio_swe"

## Vad gör en Margherita?

En margherita består utav, bortsett från en deg, ingredienserna Tomat (i sås eller tomatform), ost (primärt mozzarella) och basilika.

Bedömning - Maximalt fem poäng.
Bedömningen av pizzan görs utifrån att den ska innehålla det som en klassisk margherita ska innehålla.

### Poäng
#### Grundpoäng
* Om pizzan innehåller Tomat, ex tomatsås.
* Om pizzan innehåller antingen enbart eller även färsk basilika.
* Om pizzan innehåller mozzarella, enbart annan ost kan ge ett halvt poäng.

#### Extra poäng kan ges om
* Om pizzan har en bra balans mellan deg och toppning.
* Att pizzan har god kvalitet på råvaror.
* Att det är ett trevligt ställe att gå och käka på.
